<!DOCTYPE html>
<html>
<head>
<link rel="shortcut icon" href="https://Azad-sl.GitHub.io/favicon.ico" type="image/x-icon" /><meta name="viewport"content="width=device-width, initial-scale=1.0, maximum-scale=1.0, user-scalable=0"/><meta name="apple-mobile-web-app-capable"content="yes"/><meta name="apple-mobile-web-app-status-bar-style"content="black"/><meta name="format-detection"content="telephone=no"/><meta name="renderer"content="webkit"><meta name="description"content="殖殖其庭，有觉其楹。哙哙其正，哕哕其冥。"><meta charset="UTF-8"><title>潮食文献 - 地方志 | Azad&#39;s Space</title>
<link href="https://Azad-sl.GitHub.io/styles/main.css" type="text/css" rel="stylesheet" /><link href="https://at.alicdn.com/t/font_1621793_zatzzgvf30g.css" type="text/css" rel="stylesheet" /><link rel="stylesheet" href="https://cdn.jsdelivr.net/npm/katex@0.12.0/dist/katex.css"><script async src="https://cdn.jsdelivr.net/npm/busuanzi@2.3.0/bsz.pure.mini.min.js"></script><script src="https://Azad-sl.GitHub.io/media/js/magnify.min.js"></script><script defer src="https://cdn.jsdelivr.net/npm/katex@0.12.0/dist/katex.min.js"></script>
<script type="text/javascript">function btn_toggle(){document.getElementById("hn").classList.contains("no-js")?document.getElementById("hn").classList.remove("no-js"):document.getElementById("hn").classList.add("no-js")}</script>

<link rel="canonical" href="https://Azad-sl.GitHub.io/chao-shi-wen-xian-di-fang-zhi/" />

<script src="//cdn1.lncld.net/static/js/3.6.1/av-min.js"></script>
<script src='//unpkg.com/valine/dist/Valine.min.js'></script>
</head>
<body>
<div class="progress"></div><style>.progress{background:linear-gradient(to right,#87ceeb var(--scroll),transparent 0);background-repeat:no-repeat;position:fixed;width:100%;height:4px;z-index:1}</style><div class="darkmode-background"></div><div class="darkmode-layer"></div>
<noscript><p class="warn" >本页面需要浏览器支持（启用）JavaScript</p></noscript><div class="header"><div class="logo_title"><div class="title animated fadeInDown"><a href="https://Azad-sl.GitHub.io"><img alt="logo" style="display:inline-block;" src="https://Azad-sl.GitHub.io/images/avatar.png"/></a><h1 title="Azad&#39;s Space" class="weaklink"><a  href="/">Azad&#39;s Space</a></h1>

<div class="navbar weaklink">
<div class="normal_nav">
<div class="bitcron_nav_container"><div class="bitcron_nav"><div class="bitcron_nav"><div style="display:flex;justify-content:center;"><nav class="mixed_site_nav_wrap site_nav_wrap"><ul class="mixed_site_nav site_nav sm sm-base">	<li><a id="d2ef19af68cc211e98f8a0242ac110003" href="/" class="selected active current nav__item" >首页</a></li><li><a id="d2ef19af68cc211e98f8a0242ac110003" href="/tags" class="selected active current nav__item" >标签</a></li><li><a id="d2ef19af68cc211e98f8a0242ac110003" href="https://Azad-sl.GitHub.io/archives" class="selected active current nav__item" >归档</a></li><li><a id="d2ef19af68cc211e98f8a0242ac110003" href="/about" class="selected active current nav__item" >关于</a></li><li><a id="d2ef19af68cc211e98f8a0242ac110003" href="/friends" class="selected active current nav__item" >邻居</a></li><li><a id="d2ef19af68cc211e98f8a0242ac110003" href="http://history.azad.asia/" class="selected active current nav__item" >时间轴</a></li></ul></nav>
<div style="float:right;margin-top:1em"><form id="gridea-search-form" data-update="1578893743252" action="/search/index.html"><input class="search-input" autocomplete="off" spellcheck="false" name="q" placeholder="Search..."></form></div><div style="margin-left:0.5em;margin-top:1.2em"><input id="switch_default" onclick="mobileBtn()" type="checkbox" class="switch_default"><label for="switch_default" class="toggleBtn"></label></div></div>
<div class="clear clear_nav_inline_end"></div></div></div><div class="clear clear_nav_end"></div></div></div><div class="hamberger" href="javascript:void(0)" onclick="btn_toggle();"><i class="iconfont icon-category"></i></div></div></div></div>
<div id="hn" class="no-js hidden_nav animated fadeInDown"><div class="bitcron_nav_container"><div class="bitcron_nav"><nav class="mixed_site_nav_wrap site_nav_wrap"><ul class="mixed_site_nav site_nav sm sm-base">	<li><a id="d2ef19af68cc211e98f8a0242ac110003" href="/" class="selected active current nav__item" >首页</a></li><li><a id="d2ef19af68cc211e98f8a0242ac110003" href="/tags" class="selected active current nav__item" >标签</a></li><li><a id="d2ef19af68cc211e98f8a0242ac110003" href="https://Azad-sl.GitHub.io/archives" class="selected active current nav__item" >归档</a></li><li><a id="d2ef19af68cc211e98f8a0242ac110003" href="/about" class="selected active current nav__item" >关于</a></li><li><a id="d2ef19af68cc211e98f8a0242ac110003" href="/friends" class="selected active current nav__item" >邻居</a></li><li><a id="d2ef19af68cc211e98f8a0242ac110003" href="http://history.azad.asia/" class="selected active current nav__item" >时间轴</a></li></ul><div class="clear clear_nav_inline_end"></div></nav></div><div class="clear clear_nav_end"></div></div>
<div style="display:flex;justify-content:center;inline-block;text-align:center;margin-top:7%"><div><form id="gridea-search-form" data-update="1665731155429" action="/search/index.html"><input class="search-input" autocomplete="off" spellcheck="false" name="q"  placeholder="Search..." /></form></div><div style="margin-left:0.5em"><input id="switch_default_h" onclick="mobileBtn()" type="checkbox" class="switch_default"><label for="switch_default" class="toggleBtn"></label></div></div>
</div></div>
<script>function enableDarkmode(){document.body.classList.add("darkmode"),document.getElementById("switch_default").checked=1,document.getElementById("switch_default_h").checked=1}function removeDarkmode(){document.body.classList.remove("darkmode"),document.getElementById("switch_default").checked=0,document.getElementById("switch_default_h").checked=0}function getCookie(a){var b,c=new RegExp("(^| )"+a+"=([^;]*)(;|$)");return(b=document.cookie.match(c))?unescape(b[2]):null}cookie=getCookie("darkmode"),"enable"==cookie&&enableDarkmode(),window.matchMedia("(prefers-color-scheme: dark)").matches&&"disable"!==cookie&&(enableDarkmode(),document.cookie="darkmode=enable; path=/");var mobileBtn=function(){1==document.getElementById("switch_default").checked?(enableDarkmode(),document.cookie="darkmode=enable; path=/"):(removeDarkmode(),document.cookie="darkmode=disable; path=/")};</script>

<div class="main"><div class="main-inner"><div class="content">
<article class="post">
<h2 class="post_title sm_margin"><a>潮食文献 - 地方志</a></h2>
<script>function lan(){if(document.getElementById("lan").innerText=="繁"){var s=document.getElementById("tongwenlet_cn");if(s!=null){document.body.removeChild(s)}var s=document.createElement("script");s.language="javascript";s.type="text/javascript";s.src="https://cdn.jsdelivr.net/gh/qyxtim/Static@1.1/bookmarklet_tw.js";s.id="tongwenlet_cn";document.body.appendChild(s);document.getElementById("lan").innerHTML="简"}else{if(document.getElementById("lan").innerText=="簡"){var s=document.getElementById("tongwenlet_cn");if(s!=null){document.body.removeChild(s)}var s=document.createElement("script");s.language="javascript";s.type="text/javascript";s.src="https://cdn.jsdelivr.net/gh/qyxtim/Static@1.1/bookmarklet_cn.js";s.id="tongwenlet_cn";document.body.appendChild(s);document.getElementById("lan").innerHTML="繁"}}};</script>
<section class="post_details"><i class="iconfont icon-calendar"></i><span style="margin-right:15px"> 2018-11-06  Tue</span><i class="iconfont icon-browse"></i><span style="margin-right:15px"> <span id="busuanzi_value_page_pv"></span> Views</span><i class="iconfont icon-category"></i><span class="weaklink" style="margin-right:15px">	<a href="https://Azad-sl.GitHub.io/tag/3SCIWlS5o/" class="tag">文献调研</a></span><i class="iconfont icon-caret-down"></i><span style="margin-right:15px">10085字</span><i class="iconfont icon-naozhong"></i><span style="margin-right:15px">34 min read</span><a id="lan" href="javascript:void(0);"onclick="lan();"title="调整简繁体" style="margin-right:15px;">繁</a>
</section>

<img class="featureImg" alt="featureimg" src="https://Azad-sl.GitHub.io/post-images/chao-shi-wen-xian-di-fang-zhi.jpg" referrerpolicy="no-referrer">

<div style="display:flex">
<div class="md_block" id="md_block">
<div class="round-shape-one"></div>
<p><strong>摘《潮州府志》及《潮阳县志》有关潮人饮食的部分记载。</strong></p>
<br>
<h3 id="潮州府志">《潮州府志》</h3>
<blockquote>
<p>清乾隆周硕勋（乾隆二十七年壬午(1762)修，二十八年癸未(1763)珠兰书屋刻本）</p>
</blockquote>
<p>查阅卷十二风俗、卷二十八人物上（名臣循吏儒林忠烈）、二十九人物中（孝友文苑武功义行）、三十人物下（隐逸耆德方技仙释烈女）、卷三十九物产</p>
<p>​    <br></p>
<hr>
<p>原文：</p>
<ol>
<li>夫潮揭澄惠之民皆討海而食。商舶漁艑往來如織。若貿貿於乘潮伺汐，其何以濟哉？志潮汐。<br>
<br></li>
<li>潮俗喜食檳榔。嫁娶以之爲禮。秋冬多瘴瘧，鮮服藥，專爲巫覡。<br>
<br></li>
<li>至山鄕僻壤，仍椎髻跣足焉。所食大半取於海族，故蠔生魚生鰕生之类，輒爲至味。然烹魚不去血，食蛙兼啖皮，或食狗食貓，尙承蠻徼遺俗。柑蔗蕉子童叟俱嗜，蔞葉檳榔無時釋口。親朋來往，不具酒茗，勿以爲嫌；不設檳榔，便稱簡嫚。<br>
<br></li>
<li>端陽汲江水貯於家，經久不敗謂之節水；七夕酒讌必用龍眼，謂之結星；中秋玩月剝芋食之，謂之剝鬼皮；冬至祭祀用米團或粘糕，謂之飼耗；臘月二十四日祀竈，謂之小年，除夕設火井於㕔，相圍而食，謂之圍爐……冬至以糯米爲丸，薦祖之餘，家人聚食，謂之添歲……<br>
<br></li>
<li>岭南人喜食蛇，美其名曰：茅蟮。粤蛇种类甚多，而人以为食者，大半属乌稍蛇，菜花蛇二种。蟒蛇大者能吞鹿。捕之法：须度其出入之地、先钉木椿数行、狭仅容其身。壮士持棍伏其中，一人外出扬妇人裙以招之，蛇望见即来逐，人退入椿内。蛇到狭处蜿蜒屈伸。人以棍击、且退且击，视其首伏地即无惧矣。以葛藤系其项而牵之，每击一下则皮肉收缩成泡，而血凝即护身胆也。胆价过金，其肉可食，其皮可装弦革之类，南澳山中常有此蟒蛇。</li>
</ol>
<br>
<hr>
<h3 id="潮阳县志">《潮阳县志》</h3>
<blockquote>
<p>清光绪周恒重修张其䎖纂（据光绪十年刊本，成文出版社印行，中国方志丛书第十二号）</p>
</blockquote>
<p>查卷十一风俗、卷十二物产、卷十六宦绩列传、卷十七人物列传</p>
<br>
<h4 id="卷十一风俗">卷十一·风俗</h4>
<ol>
<li>潮俗喜食槟榔，嫁娶以之为礼。</li>
</ol>
<p>（乾隆周硕勋《潮州府志》载“潮俗喜食檳榔。嫁娶以之爲禮。秋冬多瘴瘧，鮮服藥，專爲巫覡。”）</p>
<ol start="2">
<li>惟县廓之俗，四民辐辏，搢绅维并，凡厥工商并殊。乡县国鲜良医，家覔巫觋。岁时伏腊，醴酒烹鲜，烝畀祖妣，旅集宾筵，或有云遊高谈孔墨富室华宗贵耳。</li>
</ol>
<p>（“辐辏”：fú còu，形容人或物聚集像车辐集中于车毂一样。“烝畀”：进献。 “富室”：大家。 “华宗”：贵族。）</p>
<ol start="3">
<li>服食</li>
</ol>
<p>所食大半取于海族，故蠔生、鱼生、鰕生之类，辄为至味，而嗜蒌叶、槟榔者，往往红潮登颊焉。</p>
<p>（“红潮登颊”：即气血上迎，面如潮红。）</p>
<ol start="4">
<li>岁时</li>
</ol>
<p>元旦，沿门书宜春帖，族里往来拜贺，翼日或延春酌，踰四日设果酒迎神下天，儿童竞为竹马鱼龙之戏。</p>
<p>……</p>
<p>端午酿角黍，饮雄黄酒，插艾蒲于门，自此江浒竞渡几一月，夺标者咸以为荣，且有汲龙船水饮之者。</p>
<p>（“春酌”：春日饮酒；春日宴会。“踰”，同逾。）</p>
<p>……</p>
<p>中秋煨芋，制团圆饼，号月饼，晚间玩月以为乐，儿童则聚瓦片结小塔燃之。</p>
<p>（清顺治《潮州府志》亦载：“中秋玩月，剥芋食，谓之‘剥鬼皮’。儿童烧塔为乐。”）</p>
<p>……</p>
<p>冬至以糯米作丸，荐祖之余，黏于器物户牖间谓之饲耗。</p>
<p>（“饲耗”：给老鼠投放食物，以驱除秽邪鬼怪，使之远离，谓之&quot;饲虚耗&quot;或“饲耗”。）</p>
<br>
<h4 id="卷十二物产">卷十二·物产</h4>
<h5 id="蔬属">蔬属</h5>
<p>荠</p>
<p>《农书》云“气味辛烈，菜中之介。”然者。潮人呼为大菜，经霜而味益美，民家多盐而蓄之以为常御。</p>
<p>韭</p>
<p>以其久生，故谓之韭，培壅不缺，一岁而屡割之，其根不伤，信乎久生也，茎名韭白，根名韭黄，花名韭菁。《礼记》谓：“韭”为“丰本”，“言其美在下也。”</p>
<p>（《礼记》载：“韭曰丰本，言其美在下也。”）</p>
<p>葱</p>
<p>一名芤，谓中空也。一名菜伯，又名和事草。古用以调品物。《内则》：“春用葱。”又《曲礼》：“凡进食之礼，葱渿处末。”葱之用可谓贵矣。</p>
<p>（《曲礼》载：“凡进食之礼，左肴右胾。食居人之左，羹居人之右。脍炙处外，醯酱处内，葱渿处末，酒浆处右。”）</p>
<p>白菜</p>
<p>即菘也。潮人呼菘为白菜。有二种：一曰箭竿白，茎圆厚，微青；一曰黄牙白，茎扁薄而白，叶皆淡青白色。箭竿白四时长有，黄牙白隆冬益美。《埤雅》所谓其字以松，会意也。</p>
<p>（《埤雅》载：“菘性凌冬不彫，四时长见，有松之操，故其字会意。”）</p>
<p>芹</p>
<p>有二种：一曰白芹，一曰赤芹，并堪作葅。《诗》云：“思乐泮水，薄采其芹。”则在水也。今潮人多种于陆。</p>
<p>（《诗经·鲁颂·泮水》载“思乐泮水，薄采其芹。”）</p>
<p>蕹菜</p>
<p>一曰甕菜，《遯斋閒览》：“本生东夷古伦国，番舶以甕盛之，因名甕菜。”音讹为蕹是也。叶如落葵而小，干柔而蔓中空，种之水陆皆宜，南方之奇蔬也。</p>
<p>（《遯斋閒览》暂查无原文）</p>
<p>苋</p>
<p>《埤雅》云：苋之“茎叶皆高大而易见，故字从见，而指事也。”有紫苋、赤苋二种。</p>
<p>（《埤雅》载：“（苋）茎叶皆高大而见，故其字从见，指事也。”）</p>
<p>萝蔔</p>
<p>郭璞云芦萉音罗比，冬月名土酥，谓洁白如酥也。能制麫毒，潮人呼为菜头。</p>
<p>西瓜</p>
<p>实大如斗，皮青肉红，味甘如蜜，潮人多取以渍糖，名曰西瓜膏，又用以拌豆豉，名曰香豉。</p>
<p>芥蓝</p>
<p>甘辛如芥叶，蓝色，又名隔蓝。《广东通志》：“隔蓝，菜之美者。”</p>
<p>（《广东通志》载：“隔蓝，菜之美者。”</p>
<p>雍正《揭阳县志》载：“芥蓝：叶如蓝而厚，青碧色，菜之美者。一名芥兰，以其味与芥类，花与兰类也。”）</p>
<p>丝瓜</p>
<p>即比之秋瓜，其种自南方来，故又曰蛮瓜，潮人以为常蔬。</p>
<p>苦瓜</p>
<p>一名锦荔枝，一名癞葡萄，岭比之人不食，惟闽粤之人多嗜之。《诗》云：“有敦瓜苦”是也。</p>
<p>（《诗经·豳风·东山》载“有敦瓜苦，烝在栗薪。”）</p>
<p>以上俱蔬属。</p>
<br>
<h5 id="果属">果属</h5>
<p>龙眼</p>
<p>魏文帝诏曰：“南方果之珍异者，龙眼、荔枝。”潮之龙眼处处有之，味甘香而清甜。刘屏山诗云：香割蜜脾知韻胜，价轻鱼目为生多。</p>
<p>（魏文帝（535～551年）曾诏群臣：“南方果之珍异者，有龙眼、荔枝，令岁贡焉。”</p>
<p>宋·刘彦冲【名子翚（huī），字彦冲，一作彦仲，号屏山，又号病翁】作《龙眼》诗：</p>
<p>幽株傍挺绿婆娑，啄咂虽微奈美河。</p>
<p>香割蜜脾知韵胜，价轻鱼目为生多。</p>
<p>左思赋咏名初出，玉局揄扬论岂颇。</p>
<p>地极海南秋更暑，登盘犹足洗沉疴。）</p>
<p>荔枝</p>
<p>亦名离枝，为粤中佳果。尉陀时尝以献汉高祖，高祖赐之蔔萄、宫锦。潮之所产，为种甚多，而黑叶小核者为佳。</p>
<p>（尉陀即南越王尉佗，公元前218年，奉秦始皇命令征岭南，略定南越后，任为南海郡（治所在今广州市）龙川（今广东龙川县）令。）</p>
<p>柑</p>
<p>橘柚之总名。小者为橘、为橙，大者为柚。今潮称柑者有数种，皆厥包珍品，实兼製饼，皮可入药。</p>
<p>橘</p>
<p>有金橘，以餹渍之，可作茶品；有珠橘，潮人多用以为酱，为餹橘，为盐橘。</p>
<p>柚</p>
<p>《释名》曰：櫾有红、白二种，惟花白，瓣如初月者，味最味。</p>
<p>（《释名》中检索不到此条。）</p>
<p>香橼</p>
<p>《南方草木状》作“狗橼”，皮似橙而金色，气极芬香，经旬不歇。</p>
<p>（《南方草木状·卷下》载：鉤缘子，形如瓜，皮似橙而金色。胡人重之。极芬香，肉甚厚，白如芦菔，女工竞雕镂花鸟，渍以蜂蜜，点燕檀，巧丽妙绝，无与为比。泰康五年，大秦贡十缶，帝以三缶赐王恺，助其珍味夸示于石崇。）</p>
<p>橙</p>
<p>亦橘属而皮香。潮人或切与槟榔合食之。</p>
<p>佛手相</p>
<p>实如人手指，色黄，香而清远。</p>
<p>梅</p>
<p>潮人多有渍餹以入茶品，亦有盐以晒之者。</p>
<p>棃</p>
<p>《西京杂记》上林苑名棃不一种，惜其味无人能道之者。潮惟有青皮棃、蜜黎、黄霄棃、红花棃，皆不及北产之美。</p>
<p>（《西京杂记·卷第一》载上林苑名梨十：“紫梨、青梨、芳梨、大谷梨、细叶梨、縹叶梨、金叶梨、东王梨、翰海梨、紫条梨。”）</p>
<p>李</p>
<p>味酸，有红李、乌李、腊李数种。</p>
<p>枣</p>
<p>古《昏礼》聘礼用枣栗，谓其美也。樲则酸矣，潮亦少有之。</p>
<p>（《礼记·曲礼》载：妇人之贽，椇、榛、脯、脩、枣、栗。</p>
<p>《仪礼·士昏礼》载：妇挚舅用枣栗。）</p>
<p>柿</p>
<p>《酉陽雜俎》云：柿有七绝，一寿，二多阴，三无鸟巢，四无虫，五霜华可玩，六佳实，七落叶肥大。</p>
<p>（《酉陽雜俎·卷十八·广动植之三》载：俗谓柿树有七绝，一寿，二多阴，三无鸟巢，四无虫，五霜叶可玩，六嘉实，七落叶肥大。）</p>
<p>石榴</p>
<p>大者名水晶榴，种自塗林安石国来，故名安石榴。</p>
<p>（晋张华《博物志》载：张骞使西域还，得安石榴。）</p>
<p>橄榄</p>
<p>《齐东野语》：一名青果，一名谏果，一名忠果，树耸枝高而直，其实尖而小者为美。</p>
<p>（《齐东野语·卷十四》 载：“涪翁在戎州日，过蔡次律家，小轩外植余甘子，乞名于翁，因名之味谏轩。其后王宣子予以橄榄送翁。翁赋云：‘方怀味谏轩中果，忽见金盘橄榄来。想见余甘有瓜葛，苦中真味晚方回。’然则二物亦可名之为谏果。”）</p>
<p>餘甘</p>
<p>俗名又甘，以其先苦而后甘也。亦名敢谏子。《桂海虞衡志》谓其木可制器。</p>
<p>（《南海虞衡志》载：餘甘子，多贩入北州，人皆识之，其木可以制器。）</p>
<p>枇杷</p>
<p>冬花色黄，四月熟。</p>
<p>甘蔗</p>
<p>大者围径一寸，长八九尺，颇似竹。断而食之，甚甘。有蜡蔗、竹蔗二种。黄餹、白餹皆竹蔗所榨。商船装往嘉、松、苏州，易布及棉花。</p>
<p>蕉</p>
<p>《南方草木状》云：甘蕉实随花结，每花一阖，有十余子先后相次生，不惧生花不俱落俗呼，牙蕉其味甘甜，即昌黎、子瞻所谓“蕉黄”是也。</p>
<p>（《南方草木状》载：甘蕉，望之如树，株大者一围余。叶长一丈，或七、八尺，广尺余、二尺许。花大如酒杯，形色如芙蓉，著茎末百余。子大，名为房，相连累，甜美，亦可密藏。根如芋魁，大者如车毂。实随华，每华一阖，各有六子，先后相次，子不俱生，花不俱落，一名芭蕉，或曰巴苴。剥其子上皮，色黄白，味似葡萄甜而脆，亦疗饥。此有三种：子大如拇指，长而锐，有类羊角，名羊角蕉，味最甘好；一种子大如鸡卵，有类牛乳，名牛乳蕉，微减羊角；一种大如藕，子长六、七寸，形正方，少甘，最下也。其茎，解散如丝，以灰练之，可纺绩为絺绤，谓之蕉葛。虽脆而好，黄白不如葛赤色也。交、广俱有之。《三辅黄图》曰：“汉武帝元鼎六年，破南越，建扶荔宫，以植所得奇草异木，有甘蕉二本。”）</p>
<p>羊桃</p>
<p>亦称五棱子，状形也。《桂海虞衡志》：形如田家碌碡状。实生枝干上，味酸，不及广州远甚。</p>
<p>（《桂海虞衡志》载：五梭子，形甚诡异，瓣五出，如田家碌碡状，味酸，久嚼微甘，闽中谓之羊桃。）</p>
<p>葡萄</p>
<p>折藤压土，即生蔓延，不能自举，以架承之，繁阴茂密。实小味酸，远逊北方之所谓牛乳者。</p>
<p>菱</p>
<p>即芰生水中。《说文》曰：菱，䔖也。《武陵记》曰：二角为菱，四角、三角为芰。</p>
<p>落花生</p>
<p>俗名地豆，亦名仙豆，以其花实不相见也。花开地上，实结地下，物产之异者也。潮人多种之，搾油曰豆油。</p>
<p>细核杨梅</p>
<p>《北户录》：杨梅叶如龙眼，树如冬青，形小味酸，惟细核者味极酸甘。</p>
<p>番石榴</p>
<p>俗谓之拔子。潮地处处有之。其中微红色，亦有黄色者，味甘而气清，土人爱食之。</p>
<p>蒙果</p>
<p>讹为懵果。俗名有音无字，即密望子。树干直起，高二三仞，花开极繁，蜜蜂见之而喜，故名。实生则青，味酸，可止吐、治船晕及孕妇呕恶，醃盐可以久贮，熟则色黄味甜。</p>
<p>番波罗</p>
<p>俗曰番棃，那波罗蜜。生山中，一本一实，味甘带香，微酸有毒，中其毒者以豉油萝蔔解之，无则用鹹萝蔔。梢其叶有脊旁有莿似凤毛莿，摘去其实，则叶加长，以椀刮为麻，织布以作暑服，胜于葛苎。</p>
<p>黄皮子</p>
<p>如小枣。《通志》：黄皮果大如龙眼，又有黄弹子，有青核数枚，极酸涩，食荔支多者，以黄皮解之。</p>
<p>以上俱果属。</p>
<br>
<h5 id="草属">草属</h5>
<p>野葛</p>
<p>《南方草木状》：“冶葛，毒草也。”根名野葛，叶名鉤脗，谓之断肠草，人服之，立死。解此毒者，当用蜜灌之，或生羊血、或粪吐出可不死。魏武能啖冶葛一尺，以蕹菜解之，其信然耶。</p>
<p>（蕹菜，即空心菜）</p>
<p>鼠麴</p>
<p>叶似马齿苋，上有白毛，多生田中，潮之业农者杂米粉作糗。</p>
<p>【见：《潮食文献·传说典故（1）》“鼠麴（曲）粿”】</p>
<p>芝草</p>
<p>一年三花，食之令人眉寿。</p>
<p>油葱</p>
<p>《岭南杂记》：“油葱形如水仙叶，叶厚一指，而边有刺。”长者尺余，破其叶，中有膏，妇人用以泽发。</p>
<p>（《岭南杂记》载：油葱形如水仙叶，叶厚一指，而边有刺。不开花结子，从根发生，长者尺余。破其叶，中有膏，妇人涂掌中以泽发代油。）</p>
<p>案：唐志云：又有铺地锦，叶三瓣，六出花，黄色，可療治跌打伤、金疮。狮耳草，状如金钱，叶上绿下红，捣汁可治耳肿。仙人草，三伏捣汁，和米粉煮之，可解暑毒。仙人掌形似掌，有刺，或云可避火灾。鸡母草，塗箭射兽，立死，火旺可毒鱼。竹草，叶似竹而柔。大抵此地之草，多堪适用。至于蒲公英、蔓陀草、鸡酸草、断血草、大枫草、六角英、叶下红、羊耳草、虎耳草等类，有形相似，而花不同者；有花相似，而根株绝异者。虽土人不能尽识其名、悉彰其用，岂祀载之所能穷哉？</p>
<p>（铺地锦：药草名。</p>
<p>叶三瓣：不知是指一种药草，或是形容“铺地锦”［铺地锦草叶分三瓣］。</p>
<p>六出花：草名，也叫智利百合。</p>
<p>仙人草：即凉粉草。</p>
<p>祀载：《尔雅·释天》“夏曰岁, 商曰祀, 周曰年, 唐虞曰载。”）</p>
<br>
<h5 id="药属">药属</h5>
<p>益母草</p>
<p>主治血病。闺阁最宜。白花者为益母，紫花者为野天麻。</p>
<p>菖蒲</p>
<p>一名昌阳。《典术》云：“尧时，天降精于庭，为韭，感百阴之气，为菖蒲。故又名尧韭。”小者石，菖蒲能开心孔、利九窍。</p>
<p>车前草</p>
<p>《诗》：“采采芣苢”，乃车前子，其性滑利，能治湿热、风热诸症，最利水。</p>
<p>苍耳</p>
<p>叶青白似胡荽，白花细茎。《尔雅》谓“即《诗》‘卷耳’”。</p>
<p>紫蘇</p>
<p>《陶隐居》谓叶下紫色，而气甚香。又有白者，谓之白蘇。</p>
<p>薄荷</p>
<p>叶似荏而尖长。潮有土薄荷。</p>
<p>萆麻</p>
<p>《药性解》：“萆麻有二种，白者子大如豆，可療风。”</p>
<p>蛇牀子</p>
<p>《尔雅》：“旴，虺牀。”即蛇牀也，乃右肾命门，少阳三焦气分之药。</p>
<p>（蛇牀子即蛇床子。</p>
<p>《尔雅·释草》载：“盱，虺牀。”“旴”当为“盱”之误。）</p>
<p>天门冬</p>
<p>即瞢冬。性冷而能补，患五虚内热宜用之。</p>
<p>（五虚是五脏精气虚损，表现在外的症状的总称，即脉细、皮寒、气少、泄利前后、饮食不入。）</p>
<p>麦门冬</p>
<p>一名禹余粮，叶如韭，四时下凋，补肺清心，泻热除燥，久服轻身，不老不饥。</p>
<p>（经查，“麦门冬”与“禹余粮”是两种不同的中药，“禹余粮”为氢氧化物类矿物褐铁矿，有涩肠止泻，收敛止血之功效。不知此处是否有误。）</p>
<p>三柰</p>
<p>状似薑而香，合香者用作香料。</p>
<p>决明子</p>
<p>《本草述》：“补肝明目”，有二种，其叶昼开夜合，是谓马蹄决明；叶夜不合，是谓茳茫决明。</p>
<p>（《本草述》载：决明子、青葙子，虽曰其治目同功，然青葙子味，《本经》上云苦微寒，而决明子曰咸平，在《别录》又曰苦甘微寒，是固亦有别也。况嘉谟谓其除肝热，尤和肝气，其主治优于青葙。又先哲谓其和肝气不损元气者，二说岂尽无据欤。余治一十余岁童子，素有目疾已愈，又因衄血久而肝肾虚火俱动，致目赤左眼眦微痛，加减六味丸中入决明，不用青葙，而效甚速。）</p>
<p>桑寄生</p>
<p>《本草纲目》：“主助筋骨，益血脉。”潮中所产不多。</p>
<p>白头翁</p>
<p>俗称酒粬茸。冬月始蔓生于田岸间。陶宏景曰：“近根处有白茸，状如白头老翁，故名。”《本草纲目》：“主治赤痢。”潮以产沧州者尤细輭可贵。人家每和米碾末炊之。</p>
<p>陈皮</p>
<p>即橙橘皮晒干为之。粤中药材称为第一。</p>
<p>金银花</p>
<p>三四月开花，一蒂两花，一大一小，初开者叶瓣俱白，二三日变黄，新旧相参，黄白相间，故名。</p>
<p>金樱子</p>
<p>《沈存中笔谈》：“金樱能止遗泄。”四月开花，色白心黄，夏秋结实，形如石榴，有刺。</p>
<p>艾</p>
<p>一名冰台，一名艾蒿。朱丹溪云以五月五日採者，炙百病，有验。</p>
<p>蝉蜕</p>
<p>《神农经》：“蝉蜕味苦，消风定惊，杀疳除热。”</p>
<p>海鳔鮹</p>
<p>《药性解》：“破血除癥，生肌长肉，療溃烂。”</p>
<p>石决明</p>
<p>《本草纲目》：即九孔螺。附石生，状如蛤，壳名千里光，惟一片无对，七孔九孔者良。陶宏景云是鳆鱼甲，熨眼颇明，殆一物二名。</p>
<p>（《本草纲目》卷四十六“石决明”条：“九孔螺，壳名千里光。”</p>
<p>“集解”引梁·陶宏景曰：“俗云是紫贝。人皆水渍，熨眼颇明。又云是鳆鱼甲。附石生，大者如手，照耀五色，内亦含珠。”）</p>
<p>穿山甲</p>
<p>《本草纲目》云其形肖鲤，穴陵而居，故曰鲮鲤，而俗称为穿山甲。主治蚁瘘疮，疮科常用之。兼辟鬼魅。</p>
<p>甘菊花</p>
<p>《日华本草》：“花大、气香、茎紫者为甘菊；花小、气烈、味苦、茎青者为野菊。”</p>
<p>（《日华子本草》载:“菊有两种：花大、气香、茎紫者为甘菊；花小、气烈、茎青小者名野菊，味苦。”）</p>
<p>葛根</p>
<p>《图经》云五月五日采葛根晒干，以入土深者为佳，其功能止渴、解酒、表邪、发疹。</p>
<p>（《图经本草·草部中品之上卷第六》载：“葛根生汶山川谷，今处处有之，江浙尤多。春生苗引藤蔓，长一二丈，紫色，叶颇似楸叶而青，七月著花似碗豆，花不结实，根形如手臂，紫黑色。今人多以作粉食之，甚益人。”）</p>
<p>千里及</p>
<p>《本草纲目》谓：千里及，藤生道旁篱落间，一名千里急，能治疫、治瘴、治痢、治目疾。</p>
<p>茯苓</p>
<p>《尔雅》：“千岁松脂也。”谚云：“欲得长生，茯苓黄精。”又松脂入地久为琥珀。</p>
<p>（《尔雅》未见“茯苓”条，亦未见“千岁松脂也”之语。实出自《淮南子·说山训》高诱注。《说山训》：“千年之松，下有茯苓。”高注：“茯苓，千岁松脂也。”）</p>
<p>腊李叶</p>
<p>性热，能治产后风，其树一本，在潮之牛埔乡入脉处。医家皆实重之。</p>
<p>金狮藤</p>
<p>状如蕹菜。叶皆有白毫，味苦而辛，治痧毒甚效，潮以产双髻山者为上品。</p>
<p>以上俱药属。</p>
<br>
<h5 id="禽属">禽属</h5>
<p>鸡</p>
<p>徐鉉曰：“鸡者，稽也，能考时也。”《春秋运斗枢》：“玉衡星散为鸡”，故鸡鸣多能应潮，又有翻毛鸡，翎翮皆外向，最驯狎。</p>
<p>鹅</p>
<p>《禽经》：“鹅见异类则差翅鸣。”《尔雅》谓之“舒雁”，性好斗。</p>
<p>（晋·张华《禽经》载：“鹅见异类差翅鸣，鸡见同类拊翼鸣。”</p>
<p>《尔雅·释鸟》载：“舒雁，鹅。”）</p>
<p>鸽</p>
<p>鸽本野鸟，然必待畜于家，而后其种传。《倦遊録》：“记得金笼放雪衣”，盖白鸽也。有能奋翅腾上高不可及，良者虽千余里，亦能归家。</p>
<p>（苏轼《常润道中有怀钱塘寄述古》诗之二有“去年柳絮飞时节，记得金笼放雪衣”句，自注“杭人以放鸽为太守寿”。）</p>
<p>鹊</p>
<p>俯鸣则阴，仰鸣则晴。人闻其声则喜，故谓之喜鹊。</p>
<p>乌</p>
<p>《说文》以为“孝鸟”。然纯黑而反哺者，谓之慈乌；腹白而不反哺者，谓之鸦。</p>
<p>鸭</p>
<p>一名家凫。《尔雅》谓之舒凫。尸子曰：“野鸭为凫，家鸭为鹜，不能飞翔。”</p>
<p>（《尔雅·释鸟》载：“舒凫，鹜。”）</p>
<p>鸠</p>
<p>《禽经》曰：鸠性拙。郑康成以为鸟之谨慤者。</p>
<p>（晋·张华《禽经》载：“鸠拙而安”。</p>
<p>郑康成即郑玄。）</p>
<p>鹧鸪</p>
<p>《古今注》鹧鸪，其名自呼，长向日而飞，畏霜露，早晚稀出，有时夜出，则以树叶覆其背。</p>
<p>（《古今注》载：“南山有鸟名鹧鸪，自呼其名，常向日而飞，畏霜露，早晓稀出，有时夜飞，飞则以树叶覆背。《吴都赋》曰：‘鶱翥而翔，言飞向南也。’”）</p>
<p>百舌</p>
<p>《山堂肆考》：“百舌能覆其舌以随百鸟之音”，故名反舌。春啭夏止。《月令》：“仲夏之月，反舌无声。”</p>
<p>（明·彭大翼《山堂肆考》(《钦定四库全书》本)卷二百十三至卷二百十四载：“百舌又名反舌者，谓能反覆其舌以随百鸟之音也。”</p>
<p>《礼记·月令》载：“(仲夏之月)小暑至，螳螂生。鵙始鸣，反舌无声。”）</p>
<p>画眉</p>
<p>似莺而小，黄黑色，其眉如画，巧于作声，如反舌。好事者养之，以善斗为良。</p>
<p>莺</p>
<p>即黄鸟也。一名仓庚。《诗》曰“有鸣仓庚”，春后即鸣，其音圆润，如织机声。</p>
<p>鹯鷂</p>
<p>似鷂，黄色，燕项，因风飞疾，击鸠鸽燕雀食之。《庄子》谓：“鷂为鹯，鹯为布穀，布穀复为鷂，此物变也。”</p>
<p>（唐·欧阳询《艺文类聚》、宋《太平御览》皆言此语出《庄子》，然《庄子》中未见此语。</p>
<p>另《列子·天瑞》载：“鹞之为鸇，鸇之为布谷，布谷久复为鹞也。”）</p>
<p>雀</p>
<p>头如颗蒜，目如襞椒，跃而不步。《古今注》：“一名嘉宾。”</p>
<p>（晋·崔豹《古今注》(《四部丛刊三编》本)载：“雀，一名嘉宾，言常棲集人家，如宾客也。”）</p>
<p>吉了</p>
<p>畧似百舌，鸣声聒聒，俗呼为噪林鸟。</p>
<p>燕</p>
<p>《尔雅》云：“燕，乙也。”齐人呼为鳦。《月令》：“仲春之月，元鸟至多”，为巢梁楹之间。</p>
<p>（《尔雅》载：“燕燕，鳦。［注：诗云‘燕燕于飞’，一名玄鸟，齐人呼鳦。］”</p>
<p>《礼记·月令》载：“仲春之月元鸟至，仲秋之月元鸟归。”）</p>
<p>竹鸡</p>
<p>《格物论》：“竹鸡比鹧鸪差小，毛羽褐色，多斑，赤文，自呼‘泥滑滑’。”白蚁闻其声则死。故潮人常养于家，一啼辄数十声。</p>
<p>（暂查无《格物论》及原文。）</p>
<p>白头翁</p>
<p>似雀而大，头有白点。</p>
<p>山鸟</p>
<p>形如八哥，能作种种禽兽音，教之能学人语。眼赤而突者善斗。</p>
<p>（清·郝玉麟、鲁曽煜《广东通志》卷五十二《物产志·鸟》(《四库全书》本，史部第564册第454页)：“山乌形如八哥，能作种种禽兽音，教之能学人语。臆间有黑色圆长者善鸣，眼红者善斗。彼处多畜之。”）</p>
<p>鹭</p>
<p>《埤雅》：“鹭顶上有毛发，长尺余，取鱼则弭。”</p>
<p>（宋·陆佃《埤雅》(《钦定四库全书》本)载：“鹭色雪白，顶上有丝，毵毵然长尺余，欲取鱼则弭之。”）</p>
<p>雉</p>
<p>有数种。惟五色成章者，其羽可用为翟。《书经注》云：“华虫取其文也。”</p>
<p>（元·金履祥《书经注·卷之二》载：“华虫，雉，取其文。”）</p>
<p>鸥</p>
<p>《南越志》：“江鸥，一名海鸥，在涨海中随潮上下，常以三月风至，乃还洲屿。”</p>
<p>（南朝(宋)沈怀远《南越志》载：“江鸥，一名海鸥，在涨海中随潮上下，常以三月风至，乃还洲，生卵似鸡卵，色青，颇知风云，若群飞至岸，必风，渔人及渡海者，皆以此为候。”）</p>
<p>以上俱禽属。</p>
<br>
<h5 id="兽属">兽属</h5>
<p>牛</p>
<p>《说文》“大牲也”。《汉书》龚遂为渤海太守，使民卖剑买牛。《郑敦义宦绩传》云牛善耕，民以子视之。</p>
<p>（《汉书·龚遂传》载：“上以(龚遂)为渤海太守……民有带持刀剑者，使卖剑买牛，卖刀买犊。”</p>
<p>清乾隆《潮州府志·卷33·宦绩》载：“郑敦义，浈阳（今英德）人，哲宗时知潮阳。官市牛皮甚急，敦义因上言黄牛善耕，农以子视之。今吏急征之，窃恐为害不祇一牛，小民将无恃以为命。书奏，乃罢市皮之令。”）</p>
<p>羊</p>
<p>《说文》“羊，祥也”。《诗》“三百维羣”。潮人所养维山羊。</p>
<p>犬</p>
<p>《说文》“狗之有縣蹏者也。”</p>
<p>（《说文》犬部载：“犬：狗之有县蹏者也。象形。孔子曰：‘视犬之字如画狗也。’凡犬之属皆从犬。”</p>
<p>“县蹏（蹄）”即是狗在路边翘腿撒尿之意。）</p>
<p>猪</p>
<p>《说文》“豕而三毛丛居者”。《尔雅·释兽》“豕子，猪。注：今亦曰彘。”</p>
<p>（“三毛”即一孔生三根鬣毛。</p>
<p>郭璞《尔雅注疏》载：“豕子，猪。注：今亦曰彘，江东呼豨，皆通。”）</p>
<p>猫</p>
<p>《尔雅》“猫乃小兽之猛者。”《正字通》：“陆佃曰：‘猫能捕鼠。’”</p>
<p>马</p>
<p>武兽也。《史记》云：“神马当从西北来。”然市骏既蕃，亦有本地产者。</p>
<p>（《史记·大宛列传》载：“初天子发书《易》，云‘神马当从西北来’。得乌孙马好，名曰‘天马’。及得大宛汗血马，益壮，更名乌孙马曰‘西极’，名大宛马曰‘天马’云。”）</p>
<p>虎</p>
<p>《风通俗》“虎者，百兽之长也。”潮处海滨，不常有之。</p>
<p>（东汉·应劭《风俗通义》载：“虎者，阳物，万兽之长也。”）</p>
<p>獭</p>
<p>《尔雅》曰：似狐而小，青黑色，居水而杀鱼者，出溪洞，能解药箭毒。</p>
<p>（《尔雅》未见释獭之文。）</p>
<p>山猪</p>
<p>深山穷谷始有之。身有棘刺，能振发以射人。本曰“豪猪”。《说文》所谓“豕鬣如笔管者”。</p>
<p>（《说文》豕部载：“豪，豕鬣如笔管者。”）</p>
<p>鼠</p>
<p>穴虫也。善窃。昼伏夜动。其走如飞者，为鸟鼠。潮有一种极小者，其目昼不见物，亦不常出，家有吉祥则出而有声，俗或云钱鼠。</p>
<p>以上俱兽属。</p>
<br>
<h5 id="鳞属">鳞属</h5>
<p>鲤</p>
<p>陶宏景曰：“鲤为鱼中之主，形既可爱，又能神变，乃至飞越山湖。”潮产最多。</p>
<p>（南朝梁陶弘景曰：“鲤最为鱼中之主,形既可爱,又能神变,乃至飞越山湖,所以琴高乘之。”(琴高为仙人。)）</p>
<p>鲢</p>
<p>《本草》作鱮鱼，大头细鳞，背青腹白，形扁。</p>
<p>鳙</p>
<p>似鲢而色黑，其头最大，俗呼大头松，鲢之美在腹，而鳙之美在头。</p>
<p>鲫</p>
<p>旅行，吹沫如星，以相即也，故谓之鲫。</p>
<p>（宋人陆佃曰：“此鱼好旅行，吹沫如星，以相卽谓之鲫，以相附谓之鲋。”）</p>
<p>凤尾鱼</p>
<p>《一统志》：广东有凤尾鱼，一名刺尾，俗呼刺泼。</p>
<p>鲩</p>
<p>俗呼为草鱼，畜池中，以草饲之，鲢鳙者皆食其遗。</p>
<p>乌鱼</p>
<p>形似草鱼而小，但色较黑。</p>
<p>银鱼</p>
<p>长者二三寸，色如银，洁白无鳞，一名残鱠。昔吴王食鱠，弃余江中，化为银鱼。</p>
<p>（银鱼传说有三种：</p>
<p>晋·干宝《搜神记》卷十三载：“江东名余脍者，昔吴王阖闾江行，食脍有余。因弃中流，悉化为鱼。”</p>
<p>晋·张华《博物志》载：“吴孙权尝江行，食脍弃，其余悉化为鱼。其长数寸，大如著，犹脍条，因名吴余脍。”</p>
<p>宋·高承《事物纪原·虫鱼禽虫部·脍残》载：“越王勾践之保会稽也，方斫鱼为脍，闻有吴兵，弃其余于江，化而为鱼，犹作脍形，故名脍残，亦曰王余鱼。”）</p>
<p>鲈</p>
<p>与鳜相类。</p>
<p>鳗鲡鱼</p>
<p>《海语》谓之鳗鲡大者长数尺，鎗嘴锯齿，遇人能斗，无鳞，色黑腹白。能出水而陟山，食芦萌，人知之布灰于路，遇灰体澁，移时围杀而烹之。</p>
<p>（明·黄衷《海语》卷中载：“鳗鲡，大者身径如磨盘，长丈六七尺，枪嘴锯齿，遇人輙斗，数十为队，常随盛潮陟山而草食，所经之路渐如沟涧，夜则咸涎发光，舶人以是知为鳗鲡所集也。燃灰厚布所开路，执镖戟诸器，群噪而前，鳗鲡循路而递，遇灰体涩，不可窜，移时乃困，舶人恣杀之，皮厚近，食之，美于肉也。”）</p>
<p>鱓鱼</p>
<p>俗谓之鳝鱼，又名黄鳝。《尔雅》云：“鱓似蛇而无鳞。”又有白鳝、黑鳝，黑耳者肥滑。</p>
<p>（“鱓似蛇而无鳞。”乃出宋·罗愿《尔雅翼》，此处疑误。）</p>
<p>鲛鱼</p>
<p>《图经》云：南人谓之沙鱼，有青沙，鱼身青色；有狗头沙，狗头鱼身，声如狗，即《类函》所称者；有鮕沙鱼，《正字通》：鮕沙鱼大者重五六百斤，小者百余斤，上有鬣，腹下有翅，味肥美。此外又有白牙沙、犂头沙、虎头沙，种类不一。</p>
<p>河豚</p>
<p>土人谓之乖鱼，象其形也。味甘腴，人争嗜，然间有毒，能杀人。</p>
<p>鰕</p>
<p>溪泽海皆有之。磔鬚钺鼻，背有断筋，多足，好跃，其长不满尺。鬚长一二尺者曰龙鰕，又有略似而差殊者，有鰕婆、鰕姑。初生者曰鰕苗，可和盐作酱。</p>
<p>水母</p>
<p>即䖳。俗曰海蜤。《尔雅翼》：“䖳生东海，正白，濛濛如沫，又如凝血。纵广数尺”，“无头目处所，故不知避人，众鰕附之，随其东西”，故《江赋》谓：“水母目鰕。”</p>
<p>（宋·罗愿《尔雅翼》(《乾隆御览四库全书荟要》本)载：“䖳生东海，正白，濛濛如沫，又如凝血。纵广数尺，方圆生气物也，有智識，无腹藏，无头目处所，故不知避人。衆鰕附之，隨其東西。”</p>
<p>郭璞《江赋》曰：“三蝬蜉江，鹦螺蜁蜗；璅蛣腹蟹，水母目虾。”）</p>
<p>鲥鱼</p>
<p>甘美异常，腹下细骨如箭簇，味甘在皮鳞之交。彭渊材谓：“一恨鲥鱼多骨也。”</p>
<p>（宋人彭渊材自谓平生有五恨：一恨鲥鱼多骨，二恨金橘太酸，三恨莼菜性冷，四恨海棠无香，五恨曾子固不能诗。）</p>
<p>鳓鱼</p>
<p>状如鲥鱼而长，小首细鳞，腹有硬刺骨针，以四月至，海上渔人听水声取之。</p>
<p>鳁鱼</p>
<p>《闽书》：鳁似马鲛而小，夏秋间至，纲之可得，潮人多以盐醃之以为酱，俗曰罟鱼。</p>
<p>禾虫</p>
<p>《岭南杂记》：禾虫，身软如虫，小如箸，长二寸余，中有白浆，状甚可恶。海滨田中禾根所产，缕缕如血丝，随水而出，漾至海滨，寸寸自断，即为此虫，土人取而食之。一名水虫云（左虫右云）。</p>
<p>乌贼鱼</p>
<p>一名乌鰂。《埤雅》曰：“遇大鱼则吐墨周波以卫身，小鱼过，其吐墨迷取之。”腹中有骨如舟形，名海螵蛸。《南越志》：“乌鰂怀墨而知礼。”又名墨斗。</p>
<p>（宋·陆佃《埤雅》卷二“乌鲗”条载：“（乌鲗）每遇大鱼，輙噀墨周其波，以卫身害。若小虾鱼过其前，即吐墨涎惹之。《南越志》曰：‘乌鲗怀墨而知礼。’”）</p>
<p>锁管鱼</p>
<p>其身圆直如锁管状，首有薄骨插入管中如锁鬚，其味甘脆，又有一种形似锁管而少差者，谓皓麛。</p>
<p>皓取色白，麛潮音读如？。字典：初生曰麛，盖状其极小。</p>
<p>（注:“皓取色白，麛潮音读如？。字典：初生曰麛，盖状其极小。”为小字体，“？”处之字难以辨认。）</p>
<p>柔鱼</p>
<p>《正字通》：“似乌鰂骨薄而软，越人重之，晒干为脯。”</p>
<p>鱟</p>
<p>雄小雌大，在水中雄者浮，雌者沉，状青黑色，十二足，似蠏，腹中有子，如粟。《尔雅翼》云：“善候风，故谓之鱟。”《本草纲目》曰：“能乘风而行，俗呼为鱟帆。”</p>
<p>（宋·罗愿《尔雅翼》(《乾隆御览四库全书荟要》本)载：“鱟善候风，故其音如候也。”</p>
<p>《本草纲目》载：“(鱟)乘风而遊，俗呼鱟帆，亦曰鱟簰。”）</p>
<p>鮸鱼</p>
<p>《岭表录》谓之石头鱼。李时珍曰：“乾者名鲞鱼，腹中白鳔可作胶。”《吴遵程本草从新》云：“鱼鳔煖精种，子俗称金钱鲞。”惟海门所产，有金带二最佳。</p>
<p>以上俱鳞属。</p>
<br>
<h5 id="介属">介属</h5>
<p>龜</p>
<p>《说苑》：“灵龜背阴向阳，蛇头龙脰，能知存亡吉凶之数。”潮家或畜之。</p>
<p>（汉·刘向《说苑》(《摛藻堂四库全书荟要》本)载：“灵龟文五色，似玉似金，背阴负阳，上隆象天，下平法地，槃衍象山，四趾转运应四时，文著象二十八宿，蛇头龙颈，左精象日，右精象月，千岁之化，下气上通，能知吉凶存亡之变。”）</p>
<p>龞</p>
<p>《易》：“离为龞。”《埤雅》云：“其甲以赤莧包置溼地者，化生如细蠶然谓之种龞。”潮人谓可治脚疾，号曰脚鱼。</p>
<p>黿</p>
<p>《尔雅翼》：“似龞而大”，南人尝捕食之。</p>
<p>（宋·罗愿《尔雅翼》(《乾隆御览四库全书荟要》本)载：“黿，龞之大者。”）</p>
<p>蠏</p>
<p>《埤雅广要》：“八跪二螯，壳坚而脆。”危巽齐赞云：“黄中通理。”潮之桑田，其腹有硃砂点者，最坚实，此外又有膏蠏、毛蠏、花蠏、虎蠏之属，小者曰肉蠏。</p>
<p>（宋·陆佃《增修埤雅广要》载：“蟹八跪而二敖，水虫，壳坚而脆。”</p>
<p>南宋福建人林洪在《山家清供》食谱中载“蟹酿橙”：橙大者截顶，剜去穰，留少液，以蟹膏肉实其内，仍以蒂枝顶覆之，入小甑，用酒、醋、水蒸熟，加苦酒入盐，供，既香而鲜，使人有新酒菊花、香橙螃蟹之兴。因记危巽斋稹赞蟹云：“黄中通理，美在其中；畅于四肢，美之至也。”此本诸《易》，而于蟹得之矣，今于橙蟹又得之矣。）</p>
<p>蟛蜞</p>
<p>似蠏而小。《晋书·蔡谟传》：“（谟）初渡江见蟛蜞，大喜，曰：‘蠏有八足，加以二螯。’令烹之，既食，吐下委顿，方知非蠏。谢尚曰：‘卿读《尔雅》不熟，几为《劝学》死。’”今潮人醃食之。</p>
<p>蠘</p>
<p>壳微青，有白点，长脚。《闽中海错疏》：“蠘似蠏而大壳，螯有稜锯。”蠘潮音读如齐之入声。</p>
<p>（明·屠本畯《闽中海错疏》卷下：“蠘，似蟹而大壳，两傍尖出而多黄。螯有稜锯，利截物如剪，故曰蠘”。）</p>
<p>蠔</p>
<p>一名蛎黄，以其膏黄也。《本草》曰：“附石而生，磈礧相连如房，故又名蛎房。”潮有大小二种。</p>
<p>（明·李时珍《本草纲目·介二·牡蛎》载：“（牡蠣）皆附石而生，磈礧相连如房，呼为蠣房。”）</p>
<p>石华</p>
<p>俗名淡菜，亦附石而生。谢灵运航海诗：“扬帆采石华。”</p>
<p>（原句出谢灵运《游赤石进帆海》。）</p>
<p>蚶</p>
<p>《山海经》：“蚶，厚壳如瓦屋，壳中有肉，又一种扁而长者，谓之丝蚶，壳中有毛。”</p>
<p>（《山海经》查无此条。）</p>
<p>月蛄</p>
<p>即璅蛣也。生白沙中，不汚泥淖，有两肉柱，能长短，土人称西施舌，壳黑色，蠏子託身其腹中，出其口为之取食二物相须。郭璞所谓“璅蛣腹蠏”也。</p>
<p>（郭璞《江赋》载：“璅蛣腹蟹，水母目虾。”）</p>
<p>螺</p>
<p>一曰香螺，大如瓯，厥长数寸，肉白而尾有膏，其壳可为军中画角。一曰九孔螺。《本草纲目》云：“即石决明”，其生于田中者曰田螺；溪涧者曰石螺，又有黎螺、花螺之类。</p>
<p>蜆</p>
<p>《类书》“小蛤也。”又俗曰虫間（左虫右間），字书无此字。肉色深黄或红白不一，生溪中，壳微长而薄者曰薄壳，又别名凤眼，潮人以盐醃食之，曰凤眼酱。有壳长如豆荚者，肉如小豆连缀其中。</p>
<p>蛤</p>
<p>似蜆而小，壳有斑文。《礼记》：“雀入大水为蛤。”又潮有红蝝，其色红而绿，一名红粟，亦小蛤之类。</p>
<p>（《礼记·月令》载：“鸿雁来宾，爵入大水为蛤。”）</p>
<p>蛤蜊</p>
<p>《临海异物志》云：“白厚而圆，肉如车螯。”《南史·王融传》：“且食蛤蜊”是也。潮音讹为蛤雷。</p>
<p>（唐·李延寿《南史·王融传》载：“（融）诣王僧佑，因遇沈昭略，未相识。昭略屡顾盼，谓主人曰：‘是何年少？’融殊不平，谓曰：‘仆出于扶桑，入于汤谷，照耀天下，谁云不知，而卿此问？’昭略云：‘不知许事，且食蛤蜊。’”）</p>
<p>蚌</p>
<p>《笔谈》：“月亏而蚌蛤消。”一名蜃。刘勰云：“蚌病成珠。”又潮有车白，一名海白，壳微厚而黄，似蚌或云，即蜃之小者。</p>
<p>（《梦溪笔谈》查无此语，当出沈括另一著作《良方·自序》：“橘过江而为枳，麦得湿而为蛾；雉鸡逾五岭而黑，鸲鹆逾五岭而白；月亏而蚌始消，露下而蚊喙拆，此形器之易知者也。”）</p>
<p>以上俱介属。</p>
<br>
<h5 id="虫属">虫属</h5>
<p>蜂</p>
<p>《礼记·檀弓》：“范则冠而蝉有緌。”范，蜂也。其毒在尾。《传》曰：“蜂虿，有毒”是也。蜂有两衙应，潮上下主蜂所在，众蜂旋绕卫之，朝衙毕，乃入房，故书谓蜜蜂知君臣之义。</p>
<p>蚁</p>
<p>《尔雅》名“蚍蜉”，小者曰螘，赤者名蠪，飞者名螱，《学记》谓之“蛾子”，又有一种曰“白蚁”，最能蚀坏器物、书籍、衣服，昔人谓粤之白蚁有三害。</p>
<p>蝙蝠</p>
<p>昼伏夜飞。《变化论》云：“夜值庚辛，乃伏。”</p>
<p>蝉</p>
<p>《淮南子》曰：“蝉无口而鸣，饮而不食。”陆士龙《蝉赋》：“蝉有五德：头有绥，文也；饮露，清也；黍稷不享，廉也；处不巢居，俭也；应候，信也。”</p>
<p>萤</p>
<p>《月令》：“季秋之月，温风始至，腐草化为萤。”一名夜光。</p>
<p>（《礼记·月令》载：“温风始至，蟋蟀居壁，鹰乃学习，腐草为萤。”另“季秋之月”当为“季夏之月”。）</p>
<p>蜻蜓</p>
<p>《尔雅》“虰蝩”、《说文》“桑根”皆指蜻蜓也，又有负劳、青虫怱（左虫右怱）、纱羊诸名。</p>
<p>蝴蝶</p>
<p>《古今注》：“一名野蛾，一名凤蝶。”其大如蝙蝠者，名凤子。</p>
<p>（晋崔豹撰张元济撰校记《古今注》(《四部丛刊三编》中第224册)载：“蛱蝶，一名野蛾，一名凤蝶。江东人谓为挞末，色白背青者是。其有大于蝙蝠者，或黑色，或青斑大者，名为凤子，一名凤车，一名鬼车，生江南柑橘园中。”）</p>
<p>青约</p>
<p>《图经》曰：“背青、绿毛，谓之青蛙。”</p>
<p>（宋·苏颂《本草图经》载：“似蛤蟆而背青绿色，尖嘴细腹，俗谓之青蛙。”）</p>
<p>鼃</p>
<p>《尔雅》：在水中曰“鼃”。陶隐居云：“大腹而春青，其鸣甚壮。”潮人以为常馔白水鸡。</p>
<p>蝦蟆</p>
<p>《淮南子》曰：“蟾蜍”是也，其背有金線蝌蚪。</p>
<p>螳螂</p>
<p>《月令》：“仲夏之月螳螂生。”《淮南子注》谓之天马。</p>
<p>（《礼记·月令》载：“小暑至，螳螂生，鵙始鸣，反舌无声。”）</p>
<p>以上俱虫属。</p>
<br>
<h5 id="货属">货属</h5>
<p>苎布</p>
<p>苎通作纻。《诗·陈风》“可以沤纻”。潮无不绩之妇。其细者价倍沙罗。</p>
<p>麻布</p>
<p>《尔雅疏》：“麻，一名枲。”《礼·内则》：“女子执麻枲，学女事，以共衣服。”潮有细者曰麻，扁粗者曰麻皮布。</p>
<p>棉布</p>
<p>《广韻》“木棉树名”。《南史·高昌国传》：“有草实如繭中丝，取以为布，甚软白。”潮之女红最勤，故所出极多。</p>
<p>油</p>
<p>韩愈《进学解》：“焚膏油以继晷。”潮有麻油、茶油、地豆油、菜子油，其类不一。</p>
<p>餹</p>
<p>《扬子方言》“餳谓之餹”。潮以甘蔗为之，分黄白二色，白者其莹洁如冰，黄者可解暑，可染采。</p>
<p>青靛</p>
<p>以蓝为之。《本草纲目》：“蓝质浮水面者为靛花”。潮有马蓝，其叶大；有枕蓝，其叶小，故有大小青之别。</p>
<p>以上俱货属。</p>

<span id="footnote"></span>
<div id = "warn"></div>
</div>
<div class="toc-container"><ul class="markdownIt-TOC">
<li>
<ul>
<li>
<ul>
<li><a href="#%E6%BD%AE%E5%B7%9E%E5%BA%9C%E5%BF%97">《潮州府志》</a></li>
<li><a href="#%E6%BD%AE%E9%98%B3%E5%8E%BF%E5%BF%97">《潮阳县志》</a>
<ul>
<li><a href="#%E5%8D%B7%E5%8D%81%E4%B8%80%E9%A3%8E%E4%BF%97">卷十一·风俗</a></li>
<li><a href="#%E5%8D%B7%E5%8D%81%E4%BA%8C%E7%89%A9%E4%BA%A7">卷十二·物产</a>
<ul>
<li><a href="#%E8%94%AC%E5%B1%9E">蔬属</a></li>
<li><a href="#%E6%9E%9C%E5%B1%9E">果属</a></li>
<li><a href="#%E8%8D%89%E5%B1%9E">草属</a></li>
<li><a href="#%E8%8D%AF%E5%B1%9E">药属</a></li>
<li><a href="#%E7%A6%BD%E5%B1%9E">禽属</a></li>
<li><a href="#%E5%85%BD%E5%B1%9E">兽属</a></li>
<li><a href="#%E9%B3%9E%E5%B1%9E">鳞属</a></li>
<li><a href="#%E4%BB%8B%E5%B1%9E">介属</a></li>
<li><a href="#%E8%99%AB%E5%B1%9E">虫属</a></li>
<li><a href="#%E8%B4%A7%E5%B1%9E">货属</a></li>
</ul>
</li>
</ul>
</li>
</ul>
</li>
</ul>
</li>
</ul>
</div>
</div>
<div id="fullPage"><canvas id="canvas"></canvas></div>
</article>


    <style>
    /*弹出*/
    .footer_flex { width: 42px; height: 42px; background-color: #e1e1e1; border-radius: 50%; cursor: pointer; position: relative; z-index: 10; display: flex; justify-content: center; align-items: center; color:#191919; font-size:12px; }
    .footer_flex:hover { background-color: #e1e1e1; }
    /*top*/
    .footer_flex:hover .flex-footer { display: block; }
    .footer_flex .flex-footer { box-shadow: 0px 0px 5px 0px #e1e1e1; border-radius: 8px; width: 156px; height: 166px; position: absolute; left: -52px; top: -175px; text-align: center; padding-top: 15px; background: #e1e1e1; display: none; }
    .flex-footer input{vertical-align:middle; margin-bottom:3px; *margin-bottom:3px;}
    
    </style>
    <script language="javascript" type="text/javascript">
	function zfb(){
     var obj=document.getElementById("ewm");
	 obj.src="http://tuchuang.azad.asia/imgs/2022/10/e893ae68f1a1b838.jpg";
	};
	function wx(){
     var obj=document.getElementById("ewm");
	 obj.src="http://tuchuang.azad.asia/imgs/2022/10/b40c9420351daab0.jpg";
	};
	
	</script> 
   <div align="center">
    <div class="footer_flex" >
        
        <div class="flex-footer">
        <img id="ewm" src="http://tuchuang.azad.asia/imgs/2022/10/b40c9420351daab0.jpg" width="120px" height="120px">
        <div style="margin-top:5px;">
		<label><input name="pay" type="radio" value="wx" checked="checked" onclick="wx()">微信</label>
		<label style="margin-left:3px; display:block-inline"><input name="pay" type="radio" value="zfb" onclick="zfb()">支付宝</label>
	
		</div>
		<div style="height:40px; background:rgba(0,0,0,0);"></div>
        </div>
    <span class="font-theme text-base" x-text="shang">赏</span>
    </div>




<div id="eof"><span>EOF</span></div><div class="round-shape-one"></div>
<section>
<div class="doc_comments">

</div></section>


<div id="vcomments"></div>
    <script>
        new Valine({
            el: '#vcomments',
            appId: 'vgbahr2ylMAUuxsWHLlK2fg9-gzGzoHsz',
            appKey: '7bAOXWJJ0WQiwwSRMn9RCtLw'
        })
    </script>

</div></div></div>



<script>
"use strict";!function(){for(var n=document.getElementsByTagName("pre"),e=n.length,s=0;s<e;s++){n[s].innerHTML='<span class="line-number"></span>'+n[s].innerHTML+'<span class="cl"></span>';for(var a=n[s].innerHTML.split(/\n/).length,r=0;r<a-1;r++){n[s].getElementsByTagName("span")[0].innerHTML+="<span>"+(r+1)+"</span>"}}}();
let mainNavLinks=document.querySelectorAll(".markdownIt-TOC a");window.addEventListener("scroll",event=>{let fromTop=window.scrollY;mainNavLinks.forEach((link,index)=>{let section=document.getElementById(decodeURI(link.hash).substring(1));let nextSection=null
if(mainNavLinks[index+1]){nextSection=document.getElementById(decodeURI(mainNavLinks[index+1].hash).substring(1));}
if(section.offsetTop<=fromTop){if(nextSection){if(nextSection.offsetTop>fromTop){link.classList.add("currentToc");}else{link.classList.remove("currentToc");}}else{link.classList.add("currentToc");}}else{link.classList.remove("currentToc");}});});
var h=document.documentElement,b=document.body,st="scrollTop",sh="scrollHeight",progress=document.querySelector(".progress"),scroll;document.addEventListener("scroll",function(){scroll=(h[st]||b[st])/((h[sh]||b[sh])-h.clientHeight)*100;progress.style.setProperty("--scroll",scroll+"%")});
var wxScale=new WxScale({fullPage:document.querySelector("#fullPage"),canvas:document.querySelector("#canvas")});var imgBox=document.querySelectorAll("#md_block img");for(var i=0;i<imgBox.length;i++){imgBox[i].onclick=function(e){wxScale.start(this)}};
</script>

<a id="scrollUp" href="#top" style="position: fixed; z-index: 2147483647; display: block;"></a><div class="footer animated fadeInDown"><div class="site_footer"><div class="mysocials"><div class="my_socials"><a href="https://github.com/Azad-sl"title="github"><i class="iconfont icon-github"></i></a><a href="Azad-sl@88.com"title="envelope"><i class="iconfont icon-envelope"></i></a></div></div>

<p align="center"><span id="jinrishici-sentence">正在加载今日诗词....</span>
<script src="https://sdk.jinrishici.com/v2/browser/jinrishici.js" charset="utf-8"></script></p>

<div class="copyright"id="copyright"><a href="http://stars.chromeexperiments.com/" title="宇宙漫游">宇宙漫游</a>Copyright © 2022  | Powered by Gridea</div>

<div style="width:300px;margin:0 auto; padding:0px 0;">
                                        <a target="_blank" href="https://www.beian.gov.cn/portal/registerSystemInfo?recordcode=44051302000163" style="display:inline-block;text-decoration:none;height:20px;line-height:20px;">
                                            <img src="https://yanxuan.nosdn.127.net/b610ced5ac6a0e25cf6edf5606c69775.png" style="float:left;">
                                            <p id="icpinfo" style="float:left;height:20px;line-height:20px;margin: 0px 0px 0px 5px; color:#939393;">粤公网安备44051302000163号</p>
                                        </a>
                                    </div>



<script src="https://eqcn.ajz.miesnfu.com/wp-content/plugins/wp-3d-pony/live2dw/lib/L2Dwidget.min.js"></script>
<script>
    L2Dwidget.init({
        "model": {
            "jsonPath": "https://unpkg.com/live2d-widget-model-wanko@1.0.5/assets/wanko.model.json",
            "scale": 1
        },
        "display": {
            "position": "right",
            "width":60,
            "height": 120,
            "hOffset": 15,
            "vOffset": -20
        },
        "mobile": {
            "show": true,
            "scale": 1
        },
        "react": {
            "opacityDefault": 1,
            "opacityOnHover": 0.2
        }
    });
</script>




<span style="display: inline;margin-right:15px;">👁<strong><span id="busuanzi_value_site_uv"></span></strong></span><span id="busuanzi_container_page_pv" style="display: inline;"><span>📚<strong>36</strong> posts</span></div></div>
<script>
console.log("\n %c \u26a1Theme: Bitcron-pro Author's Blog:https://blog.blinkstar.cn  Writen By Serence  \n\n", "color: #ffffff; background: rgba(49, 49, 49, 0.85); padding:5px 0;border-radius:5px;", );
</script>
<script src="https://cdn.jsdelivr.net/npm/instant.page@3.0.0/instantpage.min.js" type="module" defer></script>


<script type="text/javascript" async src="https://Azad-sl.GitHub.io/media/js/prism.js"></script>

<script src="https://myhkw.cn/api/player/1663574393158" id="myhk" key="1663574393158" m="1"></script>

</body>
</html>